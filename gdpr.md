### Informativa sulla privacy

Il Fantapapa è un gioco online dove non si vince nulla di materiale.
**I dati degli utenti non sono usati per nessuno scopo esterno al gioco.**
Il Fantapapa è gestito da due tizi che si chiamano Mauro Vanetti e Pietro Pace senza nessun coinvolgimento di aziende commerciali.

Gli unici dati personali che vengono immagazzinati sono gli indirizzi e-mail delle persone iscritte al gioco.
L'indirizzo di posta elettronica è necessario per l'autenticazione (funge da nome utente e permette il recupero di utenze perdute).
Il sistema di autenticazione si basa su Firebase (una piattaforma di proprietà di Google Inc., che utilizza server negli USA e nell'UE). 
Le password non sono registrate sui server, l'autenticazione si basa sull'hashing.

I pronostici degli utenti, i nomi delle leghe e i loro componenti, il nome e l'avatar scelti da ogni utente vanno considerate informazioni pubbliche.
Gli indirizzi email sono trattati invece come informazioni private che non verranno mai condivise con gli altri utenti.
Gli utenti che avranno realizzato una performance particolarmente buona (i "vincitori del Fantapapa") potranno essere contattati via e-mail
direttamente dal titolare del trattamento dei dati per ottenere un riconoscimento simbolico.
Ai nuovi utenti è assegnato un nome e un avatar casuale, che non può essere ricondotto all'email;
sia il nome sia l'avatar possono essere modificati liberamente e non è richiesto che corrispondano e nessun nome o aspetto reale.

Il titolare del trattamento dei dati è **Mauro Vanetti** residente a Pavia in viale Ambrogio Necchi 4/E.
Il suo indirizzo e-mail è **fantapapa.org@gmail.com**, presso il quale può essere contattato per:
- cancellare integralmente i propri dati nei tempi minimi richiesti dall'operazione;
- segnalare problemi nel software o nel comportamento di altri utenti, specie per quanto riguarda la protezione dei dati;
- richiedere informazioni critiche di qualsiasi tipo, inclusi dettagli implementativi del software.

I dati saranno conservati finché sarà operativo il servizio, salvo richieste di cancellazione.
I dati dei cardinali sono informazioni di interesse pubblico recuperate da fonti attendibili.
Per qualsiasi necessità di correzione o chiarimento, si scriva al titolare del trattamento dei dati.

I dati degli utenti non saranno trasmessi a entità terze, né utilizzati per attività di marketing, tracciamento, profilazione o qualsiasi altra attività che esuli dal Fantapapa.
Il sito fantapapa.org e il sito di servizio fantapapa.github.io non utilizzano cookie né sistemi di profilazione e tracciamento.
L'app Fantapapa è soltanto depositata su fantapapa.org ma è totalmente eseguita localmente sul browser dell'utente,
le chiamate remote che vengono effettuate riguardano solo gli accessi ai dati salvati sul cloud.

### Condizioni d'uso

Fate quello che vi pare tranne cercare di rompere o danneggiare il Fantapapa.
Chi viola le condizioni d'uso può essere espulso dal gioco a discrezione degli amministratori.
L'età minima per partecipare al Fantapapa è fissata a 16 anni.
