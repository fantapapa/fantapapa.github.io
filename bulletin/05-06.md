### Ultime raccomandazioni

Il conclave è imminente. Ecco cosa succederà al Fantapapa mercoledì 7 maggio:
- **A mezzogiorno** saranno chiuse le nuove iscrizioni. Raggiungeremo i **centomila**?
- **Alle 16:30 circa** i cardinali si chiuderanno nella Cappella Sistina, saranno congelati i pronostici e si inizieranno a far punti.

Tenete d'occhio i bollettini (che diventeranno più frequenti) per ulteriori dettagli e per sapere quali cardinali stanno facendo punti.

L'Eminenza Grigia ci informa che alcuni sono ancora esitanti, non sanno se partecipare al Fantapapa e in quale lega; 
li vede titubare e scuote la testa. Orsù: partecipino e lancino o cerchino sui social inviti a una lega.

Se la tensione per il conclave imminente vi sta mangiando da dentro, e pregare non fa per voi, ecco cos'altro potete fare:
- <a href="https://www.paypal.com/donate?campaign_id=JTKDNGV4QPNYS" target="_blank">Sostenere con un obolo</a> gli umili servi vostri, i mendici autori del Fantapapa.
- <a href="https://worthwearing.org/store/fantapapa" target="_blank">Acquistare magliette</a> in tessuti pregiati da distribuire a vincitori e sconfitti della vostra lega, ricordando che gli ultimi saranno i primi ma chissà tra quanto.
- Diffondere il Fantapapa urbi et orbi con epistole, post, reel e messaggini. Non abbiate tema di rivelare al mondo i vostri pronostici più audaci.
- Dare una carezza ai vostri bambini, dicendo «Questa è la carezza del Fantapapa».

Firmato _il Comitato del Fantapapa_
